# ANGELO BASILE

Ricercatore dal 1996 presso il CNR-ISAFOM. Laurea in Scienze Agrarie (110/110) presso l’Università di Napoli Federico II. Responsabile scientifico del laboratorio di “Fisica del suolo ed idrologia dei mezzi porosi”. E’ stato presidente della Commissione Fisica del Suolo della Società Italiana di Scienza del Suolo (SISS) 2014 e componente del Direttivo della stessa SISS dal 2009 al 2014.
I principali campi di interesse scientifico sono legati al moto e al bilancio dell’acqua e dei soluti nel sistema suolo-pianta-atmosfera, a diverse scale di applicazione, per la gestione sostenibile dell’acqua e delle risorse in campo agro-ambientale. In tutti i campi di interesse gli approcci sono sia deterministici, con largo uso di modellazione fisica dei processi allo studio, che stocastici. Più recentemente ha applicato questi concetti allo sviluppo di un sistema di supporto alle decisioni geo-spaziale (web-sDSS) per la gestione e conservazione del suolo.
L’attività di ricerca limitata agli ultimi 5 anni è presentata principalmente in riviste peer-review ad elevato IF (18) e attraverso contributi a convegni internazionali (40).
Negli ultimi 10 anni è’ stato coordinatore di 3 progetti sull’inquinamento da nitrati (finanziati da Regione Campania, Lombardia e Calabria 500 mila €) e di un progetto sulla caratterizzazione idrologica dei suoli (Regione Campania, 32 mila €). E’ stato responsabile di unità di ricerca sulle procedure di valutazione dei suoli in relazione alle piene (MIUR, 96 mila €) e di un progetto sulla fonazione viticola a scala aziendale (PSR L124, 140 mila €). Attualmente è coordinatore scientifico del progetto “Qualità delle produzioni tipiche campane ed il suo territorio: approcci innovativi ed integrati per rafforzare la competitività del sistema Agroalimentare – QUARC” (FESR 2007-2013, 370 mila €) e responsabile di unità di ricerca nel progetto “Multifunctional soil conservation and land management through the development of a web-based spatial decision support system - SOILCONSWEB” (EU-LIFE+ environment, 600 mila €).

