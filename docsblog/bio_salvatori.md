#FRANCO SALVATORI
Franco Salvatori, Professore ordinario di Geografia, già Preside della Facoltà di Lettere e Filosofia e Pro-Rettore per l'edilizia e il territorio dell'Università di Roma "Torvergata" è attualmente Direttore del Dipartimento di Scienze storiche, filosofico-sociali, dei beni culturali e del territorio, nonché membro del Senato Accademico della medesima Università.
Svolge incarichi scientifici di rilievo nazionale per conto del MIUR, del CNR e dell'ANVUR ed è parte di Comitati scientifici e di revisione di importanti riviste del settore disciplinare di appartenenza. L'attività di ricerca scientifica è compendiata in più di 120 pubblicazioni, incentrate soprattutto sui temi sull'evoluzione degli assetti urbano-regionali nello spazio mediterraneo, la valorizzazione dei beni ambientali e culturali in rapporto allo sviluppo territoriale e la salvaguardia del patrimonio culturale materiale ed immateriale.
Impegnato nell'ambito culturale italiano, è presidente della Fondazione ITS Turismo ed è stato presidente della Società Geografica Italiana e dell'Associazione Italiana degli Istituti di Cultura, ha ricevuto numerosi riconoscimenti nazionali e internazionali.
