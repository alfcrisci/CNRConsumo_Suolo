#ANNA LETIZIA MONTI

Anna Letizia Monti è Agronomo, Dottore di Ricerca in ‘Studio e Progettazione del Paesaggio’.
Presidente Nazionale dell’AIAPP (Associazione Italiana di Architettura del Paesaggio)dal giugno 2012, dopo aver ricoperto la carica di Vicepresidente Nazionale dal 2009 al 2012.
Consulente e progettista per Enti pubblici e privati, per i quali ha redatto progetti di parchi e giardini pubblici, giardini per scuole e plessi scolastici, progetti di reti ecologiche; ha condotto studi e analisi paesaggistiche, in particolare per la mitigazione paesaggistica degli ambiti produttivi, lo studio dell’inserimento paesaggistico della rete viaria; ha redatto numerosi progetti di inserimento paesaggistico di nuove strade, per lo più realizzati.
Si occupa di interventi di rinaturalizzazione e riqualificazione ambientale, ha progettato numerosi interventi di sistemazione paesaggistica di aree di cava, ha condotto analisi e ricerche sull’attecchimento delle piante su discarica RSU.
Ha redatto progetti di valorizzazione e conservazione attiva di siti archeologici (Villa Romana del Casale di Piazza Armerina; sito archeologico romano di Bulla Regia in Tunisia per World Monuments Fund) e giardini di valore storico documentale (restauro del giardino di Ca’ Zenobio a Venezia, per conto di UNESCO e del Word Monuments Fund).
Nel 2011-2012 ha collaborato con l’Orto Botanico dell’Università di Catania per un progetto di valorizzazione dei parchi e dei giardini siciliani, in partnership con l’orto botanico Argotti di La Valletta, Malta.
Ha pubblicato numerosi articoli e contributi in volumi e riviste specializzate su temi inerenti la progettazione e valorizzazione del paesaggio; ha partecipato in qualità di relatore e/o moderatore a convegni scientifici nazionali e internazionali; ha pubblicato i seguenti volumi:
- ‘L’Architettura del Paesaggio in Italia’ a cura di Anna Letizia Monti e Paolo Villa, edito da LOGOS editore, Modena, 2011. Pagg. 380.
- ‘La progettazione paesaggistica delle strade – Manuale per mitigazione degli impatti paesaggistici stradali mediante la vegetazione’ con Maria Luisa Boriani, Ed. Dario Flaccovio Editore, Palermo - 2011. Pagg. 162.
- ‘Le Strade nel Paesaggio – Manuale per la progettazione ecososotenibile delle strade’ con Maria Luisa Boriani, edito dall’Assessorato alla Viabilità della Provincia di Bologna - 2003.
- ‘L’erbario dipinto di Ulisse Aldrovandi - Un capolavoro del Rinascimento’, Ed. Ace International, Como - 1995. Pagg. 368. A cura di A. Maiorino, M. Minelli, A.L. Monti, B.Negroni.
