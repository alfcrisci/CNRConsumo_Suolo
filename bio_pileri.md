# PAOLO PILERI
Milano, 1967. Professore associato di Pianificazione e progettazione urbanistica, territoriale 
e ambientale al Politecnico di Milano. Da sempre la sua ricerca si è occupata della questione ambientale all’interno della pianificazione urbanistica. In particolare ha lavorato sul tema del suolo, dell’uso e del consumo del suolo e degli effetti ambientali dei cambiamenti di uso del suolo. Si occupa di mobilità lenta e di infrastrutturazione verde/leggera sia a scala urbana che territoriale. È l'ideatore e responsabile scientifico del progetto VENTO (www.progetto.vento.polimi.it). In Politecnico di Milano insegna sia nella Scuola di Architettura e Società (Laboratorio di Progettazione Urbanistica) che nella Scuola di ingegneria civile, ambientale e territoriale (Usi del suolo ed effetti ambientali). Membro del collegio di dottorato in Urban Planning, Design and Policy (già governo e progettazione del territorio). Referee di riviste nazionali e internazionali. Membro del comitato scientifico della rivista ACER e SentieriUrbani. Membro del comitato scientifico di Poliedra. Consulente del Ministero dell’Ambiente sull’asse PONGAS (dal 2010). Ha ricoperto cariche gestionali all’interno del board di direzione del dipartimento (Giunta di dipartimento 2010-2012)."
