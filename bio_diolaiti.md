# DONATELLA DIOLAITI
Architetto Libero Professionista e Docente Universitario, la sua attività di ricerca e professionale è da anni orientata verso:
- I luoghi e le architetture del commercio, sottolineando il loro ruolo fondamentale sia negli interventi di recupero nei centri storici come nelle operazioni di ri-urbanizzazione delle aree periferiche contemporanee interessate da fenomeni di degrado.
- Tecniche di riqualificazione delle aree periferiche, comprendendo in queste l'individuazione delle modalità di ristrutturazione delle periferie secondo i principi di eco-sostenibilità come occasione di sviluppo economico e integrazione sociale
- Tutela e valorizzazione dell’architettura regionale, intesa attraverso la valorizzazione di paesaggio, ambiente naturale, ambiente urbano, tecniche costruttive, materiali, tipologie insediative.
- Architettura e Urbanistica Eco-sostenibile, con particolare riguardo all’impiego di Protocolli di Certificazione LEED/ Green Building Council GBC Italia, membro del Comitato Tecnico Scientifico Siti Sostenibili
E’ iscritta all’Ordine degli Architetti di Bologna.
Con il Dipartimento di Ingegneria Civicarch ha partecipato alla creazione dei siti internet A Vision of Europe www.avoe.org, Eco Compact City Network www.ecocompactcity.org e dal 2014 del Unife Green Design Lab, Team di Ricerca che si occupa di sostenibilità urbana e del paesaggio.
Dal 1993 al 2000 ha svolto attività didattica presso la Facoltà di Architettura UNIFE in qualità di Professore di Cattedra a contratto. Dal 2001 ad oggi svolge attività didattica presso il Dipartimento di Ingegneria UNIFE in qualità di Professore di Cattedra a contratto. Attualmente è Docente del Corso di Laboratorio di Sostenibilità Ambientale Corso Ufficiale Dipartimento di INGEGNERIA
Dal 2002 è componente dell’Unità di Ricerca Civicarch del Dipartimento di Ingegneria dell’Università di FERRARA. In qualità di Docente svolge un’intensa attività accademica come Relatore di Tesi di Laurea e Tirocini orientata alla Ricerca Tipo-Morfologica della Città, al tema del Paesaggio, degli eco-quartieri, alla sostenibilità urbana e allo sviluppo del sistema di rating LEED, Leadership in Energy and Environmental Design e a GBC Quartieri.
Dal 2012 è Docente in STEP - Sustainable Town Environmental Planning, Master di I livello Unife.
Dal 2008 è International Reviewer per Thomas Telford Journals, London.
Dal 2015 è International Reviewer in Greenbuild Europe & The Mediterranean - International Conference.
E’ autrice di numerose pubblicazioni sulla Teoria e Tecnica della Progettazione Urbana collegate ai concetti del New Urbanism, sulla prassi urbanistica del TRANSECT, Urban Code, Urban Infill, TOD, Transit Oriented Development, Mixed Use generate dal concetto dello Smart Growth, Smart Code, TND Traditional Neighborhood Development.
Ha un marito, un figlio e un cane; vive e lavora in Emilia Romagna.
